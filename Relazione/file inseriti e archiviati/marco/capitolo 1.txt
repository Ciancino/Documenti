Cos'è

Come sempre più spesso accade nel mondo di oggi, RistoFast è la trasposizione di un classico strumento in quest'era digitale, fatta di ritmi frenetci, smartphone ricchi di funzionalità e pagamenti online.
Tutti noi abbiamo ben presente cosa significa andare a cena fuori. Cerchiamo un bel ristorante online, leggiamo le opinioni e, se ci aggrada, prenotiamo per la cena. Una volta entrati ci accomodiamo al tavolo, sfogliamo il menù e ordiniamo al cameriere. Consumato il pasto chiediamo il conto, paghiamo, lasciamo la mancia ai camerieri più simpatici e usciamo per continuare la serata.
Questo classico scenario è generalmente motivo di relax. I lunghi tempi per la scelta, l'ordinazione ed il servizio fanno parte del piacere di uscire per cena.
Tuttavia molte volte, spesso a pranzo, ci troviamo nella situazione opposta. Per motivi di lavoro o di studio il tempo a disposizione per consumare il pasto è ridotto, e può essere seccante passare molto di questo tempo in attessa dell'ordinazione per poi trovarsi a mangiare in fretta un buon pasto. 
RistoFast offre una soluzione a queste situazioni tramite diverse funzionalità. Sarà installabile sul proprio smartphone o tablet, e tramite esso potremo visualizzare il menù del locale in cui ci troveremo e ordinare. Una volta effettuata l'ordinazione sarà possibile pagare online o richiedere il conto al tavolo, individualmente o collettivamente. Terminato il pasto sarà possibile dare una valutazione alla propria esperienza: qulità del cibo, qualità del servizio, accoglienza del locale, tempi di attesa e molto altro. Questi feedback aiuteranno tutti gli altri utenti a trovare il locale migliore alle loro esigenze; sarà facilissimo trovare la pizza più economica, la trattoria migliore o il bistrot più vicino al luogo della prossima riunione. Per una cena romantica potremmo cercare un locale non necessariamente economico, il cui servizio sia estremamente efficiente e l'atmosferma tranquilla e piacevole. Per una serata fra amici cercheremo una pizzeria economica, con porzioni abbondanti e in un ambiente rilassato e magari un po' chiassoso.



Perchè

RistoFast, come detto, è sia un piattaforma social per la condivisione di opinioni e la ricerca di locali, sia uno strumento digitale per ordinare e pagare le consumazioni al tavolo. Il progetto non si pone assolutamente come obbiettivo quello di sradicare le vecchie abitudini, piuttosto vuole fornire uno strumento aggiuntivo che sia  innovativo e che entri a far parte di quella piccola rivoluzione tecnologica cui assistiamo tutti i giorni un po' per volta. 
La parte "social" di questo progetto non è particolarmente innovativa, infatti sono innumerevoli le piattaforme online che offrono un servizio di inserimento e lettura di feedback. Tuttavia lo strumento di prenotazione diffuso con questa modalità, ovvero tramite piattaforme preesistenti quali Google Play o Apple Store, il il target di utenza (chi effettua l'ordine digitale è il consumatore) non è ancora presente sul mercato. Questo, unito alla piattaforma di feedback, offre un servizio completo, rapido ed universale, utilizzabile dai più diversi tipi di utenza.



A chi serve

Lavoratori con pause pranzo molto brevi e studenti sono il target tipico, in quanto la velocità nell'ordinare e pagare un pasto ha un'importanza fondamentale. Tuttavia questi gruppi di persone non sono gli unici cui possiamo puntare. La digitalizzazione di una pratica così consolidata attirerà sicuramente gli amanti della tecnologia, i quali potrebbero apprezzare molto l'indipendenza di un gesto che fino ad oggi coinvolgeva altre persone. Allo stesso modo, franchising, fast food e locali molto grandi (ad esempio GalloWay o Kofler) potrebbere puntare su ristofast come sistema di base per le ordinazioni nei propri locali. Molti ristoranti di questo tipo funzionano su un servizio analogo, in cui i camerieri effettuano le ordinazioni su dei palmari. Lasciare la possibilità di effetuare gli ordini direttamente ai propri clienti potrebbe essere un punto di forza dell'intera catena, o addirittura diventare parte della loro filosofia (come l'assenza di servizio al tavolo per i fast food).